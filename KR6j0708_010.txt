# -*- mode: mandoku-view; -*-
#+DATE: 2016-06-08 15:31
#+TITLE: 楞嚴經纂註
#+PROPERTY: CBETA_ID X15n0300
#+PROPERTY: ID KR6j0708
#+PROPERTY: SOURCE 卍 Xuzangjing Vol. 15, No. 300
#+PROPERTY: VOL 15
#+PROPERTY: BASEEDITION X
#+PROPERTY: WITNESS CBETA
#+PROPERTY: LASTPB <pb:KR6j0708_X_010-0209a> ¶¶¶¶¶¶¶¶
#+PROPERTY: JUAN 10
¶

 大佛頂如來密因修證了義諸菩薩萬行首楞嚴經¶
纂註卷第十¶
唐　天竺沙門　般剌密諦　譯¶
唐　烏萇國沙門彌伽釋迦譯語¶
唐菩薩戒弟子前正議大夫同中¶
書門下平章事清河房融筆受¶
明　檇李沙門　真界　纂註¶

「阿難彼善男子修三摩地(至)此則名為行陰區宇。」¶

【通敘想滅行現也。浮動妄習。晝明則想。夕瞢則夢。¶
汩亂性真。莫得而一。擾動覺明。莫得而靜。故想陰¶
盡者。夢想消滅。寤寐恒一。覺明虗靜。猶如晴空也。¶
五陰前麤後細。故想盡則無麤重影事。雖觀萬象
<pb:KR6j0708_X_010-0209b>¶
而無想念。故如鏡鑑明。無黏無迹虗受照應。了無¶
陳習。惟一精真。明極如此。故幽隱行陰。於是披露¶
也。行為萬化生滅根元。故其相披露。則十二類生¶
之元無不殫見。各命由緒。識也。同生基。行也。蓋謂¶
雖未能通其十二種類受命元由。已能見彼生類¶
俱由行起。名此行陰為同生基。野馬。陽𦦨浮埃也。¶
擾動幽隱。故譬野馬。乍生乍滅。故云熠熠。無復麤¶
影。故云清擾。雖無麤流逸相。既行陰未盡。則於根¶
塵尚有微細流逸。故名行陰為根塵樞穴也。】¶

「若此清擾熠熠元性(至)幽隱妄想以為其本。」¶

【明破行陰以超眾生濁也。行陰習擾成性。故稱元¶
性元習。能滅擾習。則歸元澄之本。而遷流相盡矣。¶
故如波瀾滅。化為澄水也。生滅不停。業運常遷。名¶
眾生濁。故行盡則超之。行陰密移。曾無覺悟。故曰¶
幽隱妄想。】¶

「阿難當知是得正知奢摩他(至)是人墜入二無因論。」¶

【夢想消亡。寤寐恒一。故稱正知奢摩他。又稱凝明¶
正心。皆想盡之相也。外魔皆因心召。故想盡凝明。¶
則天魔不至。因無想覆。方得研窮行陰也。生類本。¶
即同生基。於本類中生元露者。於同生基見己行¶
元也。由見生元披露。故發觀觀之。以於圓元中妄¶
生邪計。故墜入二無因論。此總標所計也。】¶

「一者是人見本無因(至)墮落外道惑菩提性。」¶

【生機全破者。由無想陰所覆。故得行陰披露也。乘
<pb:KR6j0708_X_010-0209c>¶
於下。謂由定中發宿命通。乃令眼根彰此力用。業¶
流灣環。行陰流轉也。善惡業緣。唯識變造。是人八¶
萬劫外。尚不見行。何況於識。故從此來起無因計。】¶

「二者是人見末無因(至)一切物象皆本無因。」¶

【由見。生滅根元。不達業理。謬執自然。遂謂人竟生¶
人。乃至黑竟為黑。從八萬劫無復改移。縱八萬劫¶
滿。人還生人。烏還是黑。云何而有見菩提成菩提¶
之事耶。故計一切物象。皆本於無因也。】¶

「由此計度亡正徧知(至)第一外道立無因論。」¶

【牒結二無因也。肇師云。外道末伽黎。謂眾生苦樂。¶
不因行得。皆自然耳。正同斯計。當知諸見不出四¶
句。謂斷。常。雙亦。雙非也。上二無因。即斷見。下四徧¶
常。及一分無常一分常。乃至死後俱非。即後三句。¶
餘之所計。皆源流於此。】¶

「阿難是三摩中諸善男子(至)是人墜入四徧常論。」¶

【所計四種。徧一切法。生滅相續。而不失壞。故名徧¶
常。結名圓常。圓即徧也。】¶

「一者是人窮心境性(至)不曾散失計以為常。」¶

【是人於勝定中。以心境二法為所窮處。因修習故。¶
能知二萬劫中眾生。循環不滅。故計為常。】¶

「二者是人窮四大元(至)不曾散失計以為常。」¶

【此人定中。以四大性為所窮處。因修習故。能知四¶
萬劫中眾生。生滅不失。故計為常。】¶

「三者是人窮盡六根(至)窮不失性計以為常。」
<pb:KR6j0708_X_010-0210a>¶

【六根及末那執受。即八識也。言六根者。舉所依根。¶
顯能依識也。心意識中本元。即識性也。此人觀中。¶
以八識之性為所窮處。故能知八萬劫中眾生。循¶
環不失。遂計為常。此認識神。而妄計為常也。】¶

「四者是人既盡想元(至)第二外道立圓常論。」¶

【想元。想陰也。生理。行陰也。妄謂流轉生滅。皆屬想¶
心。今已永滅。則理中自然成不生滅。不知行陰即¶
生滅元。此即生滅中計不生滅也。由此下。總結前¶
四。】¶

「又三摩中諸善男子(至)一分無常一分常論。」¶

【於自他境妄起倒見。其類有四。各計一分無常一¶
分有常。】¶

「一者是人觀妙明心(至)彼生滅者真無常性。」¶

【妙明圓湛。離我我所。而行者於此妄立神我。從是¶
計我徧凝不動。而諸眾生於中生死。遂計自為常。¶
計他無常也。】¶

「二者是人不觀其心(至)劫不壞處名究竟常。」¶

【國土非一。行人既徧觀十方。故見未壞者計之為¶
常。見已壞者計為無常也。】¶

「三者是人別觀我心(至)從我流出名無常性。」¶

【微塵。喻精微也。謂由心精密運。令身生滅故。計為¶
無常。而心不壞滅。計為常。】¶

「四者是人知想陰盡(至)第三外道一分常論。」¶

【此就四陰以計常無常也。蓋幻陰一體。遷流一相。
<pb:KR6j0708_X_010-0210b>¶
因其見今妄昔。故以流者為常。遷者為滅也。】¶

「又三摩中諸善男子(至)是人墜入四有邊論。」¶

【分位有四。謂三際分位。見聞分位。彼我分位。生滅¶
分位。】¶

「一者是人心計生元(至)計相續心名為無邊。」¶

【生元流用。行陰也。因遷流計三際。以過者已滅。來¶
者未見。故名有邊。現在相續。故名無邊。不知真際¶
本非有邊無邊也。】¶

「二者是人觀八萬劫(至)有眾生處名為有邊。」¶

【前以不見為有邊。此以無聞為無邊。乃回互倒計¶
也。】¶

「三者是人計我徧知(至)無邊之心但有邊性。」¶

【我能徧知一切眾生。則一切眾生現為我知。故我¶
得無邊性。由不能知彼人性徧。故計彼性以為有¶
邊也。】¶

「四者是人窮行陰空(至)第四外道立有邊論。」¶

【因窮行陰。而心見籌度。故計一陰為半生半滅。根¶
身器界一切皆然。此則以生為有邊。滅為無邊也。】¶

「又三摩中諸善男子(至)不死矯亂徧計虗論。」¶

【以邪倒故。於知見中狂解不決。遂矯亂其語也。準¶
婆沙論釋。外道計天常住。名為不死。計不亂答。得¶
生彼天。若實不知而輒答者。恐成矯亂。故有問時。¶
答言。祕密言辭。不應皆說。或不定答。佛法訶云。此¶
真矯亂。故名不死矯亂虗論。今之邪人。妄謂得道。
<pb:KR6j0708_X_010-0210c>¶
而中無主正。矯惑於人者。多類此四。】¶

「一者是人觀變化元(至)令彼前人遺失章句。」¶

【於一生滅行陰。分為八義別見。謂變恒生滅增減¶
有無也。用心別見。即異見也。答中略舉六義。以所¶
見而為所得。即以所見而答。故云亦生亦滅等。】¶

「二者是人諦觀其心(至)除無之餘無所言說。」¶

【互互無。即念念滅相也。得證者。悟一切法皆無也。】¶

「三者是人諦觀其心(至)除是之餘無所言說。」¶

【各各有。即念念生相也。言無言是。皆不明答。】¶

「四者是人有無俱見(至)不死矯亂徧計虗論。」¶

【言境枝者。枝如樹枝。差互不一。由心亦生亦滅。故¶
見境亦有亦無也。】¶

「又三摩中諸善男子(至)如是循環有十六相。」¶

【無盡流。即行相續相也。以生滅滅生相繼不絕。故¶
計死後有相。或自下。謂由心顛倒故。固執色身。以¶
色是我。此即色是我也。又謂我體圓徧色為我有。¶
即我大色小。色在我中。前緣。即目前之色也。色屬¶
我。即離色是我也。行中相續云我在色。即色大我¶
小。我在色中。於色作此四計。受想行陰亦然。故成¶
十六相。皆計死後復有也。不計識陰者。以幽祕未¶
現故。】¶

「從此或計畢竟煩惱(至)死後有相心顛倒論。」¶

【此旁計有為無為諸法。畢竟並驅者。謂煩惱菩提¶
不相陵滅。皆後有故。言五陰者。從通結也。】
<pb:KR6j0708_X_010-0211a>¶

「又三摩中諸善男子(至)如是循環有八無相。」¶

【陰性消散。謂色受想滅也。生理。即行陰。謂無受想。¶
則行亦滅也。此約四陰。現在因亡。未來果滅。因果¶
合論故成八非。】¶

「從此或計涅槃因果(至)死後無相心顛倒論。」¶

【前旁計諸法後有。此旁計諸法後無。】¶

「又三摩中諸善男子(至)死後俱非起顛倒論。」¶

【行存。有相也。受想滅。無相也。以前後相例。則存者¶
終無。雖有非有。滅者曾有。雖無不無。四陰雙計。故¶
成八非。】¶

「色受想中見有非有(至)皆言死後有相無相。」¶

【色等三陰。先雖是有。而今破盡。故云非有。例行亦¶
爾。此四非有也。行遷流內觀無不無者。若將行陰¶
例前為無。現且念念遷流不斷。此又非無。行既非¶
無。前三亦爾。此四非無也。如是循環等。謂將四陰¶
循歷相例。一一皆見非有非無。今言有無者。有即¶
非無。無即非有也。】¶

「又計諸行性遷訛故心發通悟有無俱非虗實失措。」¶

【此又約生滅流變以計俱非也。現見諸行遷變。生¶
中無滅故非無。滅中無生故非有。由是通悟。一切¶
皆非有非無。故云有無俱非。虗實失措者。謂諸法¶
既非有無。豈可定其虗實。故云虗實失措。】¶

「由此計度死後俱非(至)死後俱非心顛倒論。」¶

【後際下。釋死後俱非之義。無可道者。言有不有。言
<pb:KR6j0708_X_010-0211b>¶
無不無。現在尚爾。豈況死後不覺不知而可道耶。¶
故計死後俱非也。】¶

「又三摩中諸善男子(至)是人墜入七斷滅論。」¶

【見行陰念念滅處。名後後無。由是妄計設生人天¶
七處。後皆斷滅。】¶

「或計身滅或欲盡滅(至)死後斷滅心顛倒論。」¶

【身滅。即欲界人天二處也。欲盡。初禪也。苦盡。二禪¶
也。極樂。三禪也。極捨。四禪及無色也。是名七際。謂¶
七際事相。皆現前消滅。更無復生。終歸斷滅也。】¶

「又三摩中諸善男子(至)五現涅槃心顛倒論。」¶

【見行滅復生。名後後有。妄於五處計涅槃果。言轉¶
依者。謂轉生死依涅槃也。或於欲界悟圓明理。遂¶
以欲界即轉依處。或以初禪離憂。二禪離苦。三禪¶
極喜。四禪極捨。即轉依處。是謂五現涅槃也。迷有¶
等者。不知此天皆屬有漏。非無為果。非究竟也。】¶

「阿難如是十種禪那狂解(至)作大覺王清淨標指。」¶

【前云禪那現境。乃天魔候得其便。此云禪那狂解。¶
乃心魔自起深孽。凡見道不真。多歧妄計。皆即狂¶
解。是謂心魔。最宜深防也。汝等下。令弘宣人。將如¶
來語徧為羣生保持覆護。使魔不侵。孽不作。不墮¶
邪歧。不取小證。而直登覺位。是謂作大覺王標指¶
也。然則楞嚴垂教。待羣生者甚厚。望行人者非輕。¶
吾徒宜勉旃。】¶

「阿難彼善男子修三摩地(至)此則名為識陰區宇。」
<pb:KR6j0708_X_010-0211c>¶

【通敘行滅識現也。行為世間遷流之體性。擾動生¶
機之綱紐。補特酬業之深脉。能隱晦性天。馳逸六¶
根。汩擾內湛。為浮根塵究竟樞穴。故行陰盡者。生¶
機綱紐。倐然隳裂。補特深脉。感應懸絕。而性天將¶
大明悟。六根無復馳逸。以不馳逸。故內內湛明。以¶
無樞穴。故入無所入。反動而靜。深之又深。故云內¶
內也。涅槃性天。為五陰所覆。昏如長夜。前三陰盡。¶
如雞初鳴。雖為𥌓兆。猶沈二陰。精色未分。此行陰¶
盡。如雞後鳴。惟餘一陰。故云將大明悟。受命元由。¶
識陰也。以行滅識現故深達。無樞穴故可觀。無遷¶
流故可執。不作業故不召。以見能變十方依正識¶
體。故云已獲其同。性天精色雖未明徹。而幽祕之¶
相已發現矣。此識陰之相也。然經中內內湛明之¶
說。解自長水至於環師。皆以內內為止觀深入之¶
效。故云深之又深。因吳興集解。謂內內或作內外。¶
然亦未敢妄改聖經。厥後不知何人妄改。故遵經¶
語及義海正之。】¶

「若於羣召已獲同中(至)顛倒妄想以為其本。」¶

【明破識陰以超命濁也。羣召同中。即十二類命元¶
識陰也。若於此中。以定慧力消磨六門。使根合而¶
不分。界開而不隔。則見聞圓通。六根互用。由是外¶
之世界。內之身心。無復留礙。此識陰盡之相也。性¶
本一真。由塵隔越。性用之間。同異失準。名為命濁。¶
故識盡則超之。識乃妄覺影明。元無自體。由顛倒
<pb:KR6j0708_X_010-0212a>¶
起。故名罔象虗無顛倒妄想。】¶

「阿難當知是善男子(至)背涅槃城生外道種。」¶

【識由行流。故行空則還元。既空行陰。則已滅生滅。¶
尚依識元。故寂滅未圓。由於定中漸破識陰。消磨¶
六門。故能令己六知根㳷合無隔。諸類覺性通融¶
不二。能入圓元也。圓元。即融根隔通諸類之識元。¶
若於所歸圓元識陰。而立為真因。則墮因所因執。¶
蓋真因非所。有所皆妄。娑毗外道。認阿賴耶識未¶
形之前。冥然初相。為所歸真因。正同此也。以心有¶
所得。果有所歸。即因即果。皆墮所妄。所以違圓通¶
背涅槃也。】¶

「阿難又善男子窮諸行空(至)生大慢天我徧圓種。」¶

【覧識元為自體。而謂一切眾生自此流出。遂執我¶
能生彼。而實不能。故曰能非能執。摩醯首羅。即色¶
頂天王也。妄計我能現起無邊眾生。亦能非能類。¶
能為心。能事果者。計我能為彼依。能成彼事也。大¶
慢天。即摩醯首羅天也。不能謂能。故名大慢。徧圓¶
者。計我體圓徧空界也。】¶

「又善男子窮諸行空(至)背涅槃城生倒圓種。」¶

【以識元為所歸依。故疑彼能生我及一切法。遂計¶
生起流出之處。為真常無生之體。此則在生滅中¶
妄計常住。既惑真不生性。又迷現生滅法。以非常¶
為常。故名常非常執。既計彼能生我。即與計自在¶
天能生一切者同矣。由依識元妄計常住。故曰立
<pb:KR6j0708_X_010-0212b>¶
因依心成妄計果。由計妄識為不生滅。能生身心¶
及一切法。故名倒圓。】¶

「又善男子窮諸行空(至)背涅槃城生倒知種。」¶

【所知。即所觀識陰也謂識有知。而一切法由知變¶
起。因計知體圓徧諸法。遂立異解。謂無情徧皆有¶
知。無所簡擇。故曰無擇徧知。此以無知為知。故名¶
知無知執。婆吒。霰尼。二外道也。執一切覺。謂執一¶
切有知。此謬計圓知以為因心。則果終虗謬矣。以¶
無知為知。是倒知也。問。常說無情有性。無情作佛。¶
何異此文邪執乎。答。不然。常住真心。一體不二。用¶
諸妄想。依正乃分。是故眾生草樹。悉如空華。當知¶
草樹山河。皆是有情自心所變。故說有情有佛性¶
時。即草樹有性。說有情成佛時。即草樹成佛。以心¶
外無境故。華外無空故。波不離水故。執情不了。乃¶
謂一一草木各各有知。遂說木死為人。人死為木。¶
未明一體。謬計徧圓也。】¶

「又善男子窮諸行空(至)背涅槃城生顛化種。」¶

【識陰盡者。消磨六門。諸根互用。今此未盡。則於定¶
中纔得隨順而已。因隨圓互。便於圓化之中。妄計¶
一切皆能發生勝果。謂火能顯發光明。乃至塵能¶
成就器界。遂則邪求邪觀。而勤心崇事。執為能生¶
勝果。而實不能。故名生無生執。即三迦葉波諸外¶
道之儔也。既迷真心。從物求冀。則因果皆妄。顛倒¶
化理。名顛化種。】
<pb:KR6j0708_X_010-0212c>¶

「又善男子窮諸行空(至)背涅槃城生斷滅種。」¶

【觀理不諦。誤墮虗無。故於圓明識性之中。計皆虗¶
無。於是絕滅羣化。歸於永滅。而不知其非。名歸無¶
歸執。舜若多。云空。言無想舜若。即執斷空外道也。¶
由執斷空故。以圓虗無為因心。成空亡之斷果。永¶
滅依。即外道之涅槃也。】¶

「又善男子窮諸行空(至)背涅槃城生妄延種。」¶

【圓常。精圓。皆識元也。以精圓長不傾逝。遂欲固保¶
其身與之並存。且身本無常。實不可貪。而妄貪堅¶
久。自不知其非。名貪非貪執。阿斯陀。此云無此。即¶
長壽僊也。彼雖延長。然終歸壞滅。今此欲固妄身¶
以求常住。故云趨長勞果。不應延而延。故云妄延。¶
勞應作牢。聲之誤也。】¶

「又善男子窮諸行空(至)背涅槃城生天魔種。」¶

【以識陰為十二類生之命元。彼我互通。識陰若盡。¶
眾生命盡。我命亦盡。誰證真常。誰為所化。故便於¶
定中化諸欲境。以留塵勞。不令銷盡也。依此邪思¶
欲證真常。而不知其非。名真無真執。吒枳迦羅。能¶
化欲境自娛。即欲頂自在天類也。因其邪思。感生¶
天魔。惟恣塵欲。名熾塵果。媛。美女也。】¶

「又善男子窮諸行空(至)背涅槃城生纏空種。」¶

【命明者。即識陰也。蓋生滅由識。精麤由業。故依四¶
諦分別決擇。以苦集為麤偽。以滅道為精真。於是¶
專修道因。求感滅果。以少為足。故居滅即休。斯特
<pb:KR6j0708_X_010-0213a>¶
定性聲聞上慢之儔也。此則圓精應為因心。成趣¶
寂之小果爾。精應者。即決擇麤業。惟求精應。證於¶
偏真。纏空趣寂而已。】¶

「又善男子窮諸行空(至)生覺圓明不化圓種。」¶

【融淨覺明。即識精也。雖無惑習。圓融清淨而未離¶
於識。故云覺明。若以此為深妙。立為果證。則定性¶
緣覺獨覺而已。此則圓覺㳷為因心。成湛明之滯¶
果爾。以所覺止於圓融覺明。而定性不迴。故名覺¶
圓明不化圓種也。上陳五十魔境。皆是識情錯解¶
邪悟。未得正見者。擬心動念。皆墮其中。雖證緣覺¶
辟支。猶為迷佛菩提。亡失知見。所以覺皇苦口垂¶
慈。勦心辨析。欲人之不迷不失也。然則如之何而¶
可得也。當於五十位類。審諦觀察覺已。心念不墮¶
其中斯得矣。】¶

「阿難如是十種禪那(至)從始成就不遭岐路。」¶

【窮道失趣。故中途成狂。因依迷惑。故於未足中生¶
滿足證。所愛先習。即無始習氣也。以所愛先習各¶
有所偏。故休息歸寧之地不一。是以前八依之。終¶
墮惡道。後二依之。不成增進。最宜深防也。前防心¶
魔。此防見魔。助道之要盡矣。】¶

「如是法門先過去世(至)圓滿菩提歸無所得。」¶

【先聖乘此心開得道。後學固宜勉究也。識盡。則消¶
磨六門。故諸根互用。從互用中。入金剛慧。發圓明¶
心。即心開事也。直超信等。入如來海。歸無所得。即
<pb:KR6j0708_X_010-0213b>¶
得道事也。妙莊嚴海者。統眾德。合異流。不嚴而嚴。¶
無證而證之果海也。前稱首楞嚴萬行為妙莊嚴¶
路。則趨此而已。然此云從互用中能入菩薩金剛¶
乾慧者。即前云返流全一欲愛乾枯乾有其慧也。¶
此云圓明精心於中發化者。即前云六用不行十¶
方國土皎然清淨也。此云如淨瑠璃內含寶月者。¶
即前云譬如瑠璃內懸明月也。但前明依位漸修。¶
此顯一超直入。頓漸為異耳。】¶

「此是過去先佛世尊(至)究竟修進最後垂範。」¶

【總結五陰辨魔之意。使知深防也。奢摩他中毗婆¶
舍那者。即定之慧也。覺明。謂妙覺圓明也。蓋先佛¶
世尊。由覺明分析止觀微細魔事。故靡不委悉。行¶
人識之。則心垢洗除。諸魔殄滅。直至菩提無乏少¶
也。若諸下。為愚鈍無知者。敕勸持呪以祛魔魅也。¶
汝當下。誡令欽奉最後垂範。褫。猶喪也。】¶

「阿難即從座起聞佛示誨(至)如演若多迷頭認影。」¶

【此問五陰之本。及頓漸因界也。然如來將明五陰¶
妄想。先示本無諸妄。故云精真妙明等。蓋生死妄¶
業。塵垢妄緣。真淨性中既無所留。全因妄發。乃至¶
虗空亦因妄起。斯元下。牒明從真起妄之相。令識¶
虗妄。謂妙明精真本無諸相。由迷妄故生諸世間。¶
則世間相畢竟虗妄。故喻迷頭認影。由是則五陰¶
相中五妄為本。從可知矣。】¶

「妄元無因於妄想中(至)五陰本因同是妄想。」
<pb:KR6j0708_X_010-0213c>¶

【明妄無因。不容計度也。知妄所起。可說因緣。不知¶
所起。因緣何有。況推自然。得非妄計耶。是故下。結¶
指五陰本因既同是妄。則五陰亦非實矣。】¶

「汝體先因父母想生(至)名為堅固第一妄想。」¶

【想為虗妄影像。欲愛深脉。遺體自想愛流出。故曰¶
體因父母想生。陰心乘想愛冥求。故曰心於想中¶
傳命。酢梅等說。以驗體因妄結。故與妄理相應。若¶
非妄倫。則妄不能感也。體因想生。心因想起。命因¶
想傳。諸想交固以成色陰故名堅固妄想。】¶

「即此所說臨高想心(至)名為虗明第二妄想。」¶

【臨高空想。而酸澀真發。由因受生者。謂因想故受。¶
生也。能動色體。即形受酸澀也。汝今下。正示受相。¶
謂因違順之幻境。生損益之妄受。則受陰無體。虗¶
有所明。故名虗明妄想。】¶

「由汝念慮使汝色身(至)名為融通第三妄想。」¶

【念慮。虗情也。色身。實質也。虗實不倫而能相使者。¶
由想融之也。心生虗想。形取實物。心形異用而能¶
相應者。由想通之也。至於寤寐搖變。使心隨境。使¶
境隨心。皆融通妄想也。】¶

「化理不住運運密移(至)名為幽隱第四妄想。」¶

【此若非汝。指化理不住等。云何體遷。詰其甲長髮¶
生等。如必下。若謂體遷實是汝者。何不覺此相代¶
之相。以不覺故。行陰生滅。名為幽隱。】¶

「又汝精明湛不搖處(至)第五顛倒細微精想。」
<pb:KR6j0708_X_010-0214a>¶

【精湛不搖。識體也。見聞覺知。識用也。非真常而執¶
常。故牒云名恒常者。若實精真不容妄習。今能藏¶
昔。宛不遺失。即妄習也。則湛雖不搖。而念念受熏。¶
其容妄多矣。以湛非真湛。特幽潛不覺。故譬急流¶
之水。幽潛流注。不可測知。此真憶想之元。容妄之¶
體也。直須消磨六門。使妄習無寄。然後可滅。串。常¶
習也。幾。微也。蓋言見聞覺知之中。念念熏習微細¶
之相。即是第五顛倒細微精想。似無曰罔。似有曰¶
象。其體精微。故名罔象虗無顛倒精想也。】¶

「阿難是五受陰五妄想成(至)湛入合湛歸識邊際。」¶

【初二句。結前。汝今下。明界相。五受陰。亦曰五取蘊。¶
由一念迷妄。受此取此以自蔽藏也。言因界者。本¶
無有界。由妄相因也。故色不自色。因空有色。成色¶
邊際。乃至滅不自滅。因生有滅。成行邊際。湛入合¶
湛歸識邊際者。上湛即生滅。下湛即不生滅。所謂¶
生滅與不生滅和合名阿梨耶識。故歸識邊際也。】¶

「此五陰元重疊生起(至)何所不明再此詢問。」¶

【真譬劫波巾體。識譬初結。色譬最後結也。生因識¶
有者。如後結依初結生。滅從色除者。如解從後解¶
也。五陰生起從細至麤。由迷真有識乃至有色。滅¶
則從麤至細。必破色而後受現。乃至破行而後識¶
現也。理則頓悟乘悟併消者。謂了陰無體。五陰併¶
亡也。事非頓除因次第盡者。謂理雖頓悟。事假漸¶
除。如巾雖無異。結須漸除也。若不漸除。則有解無
<pb:KR6j0708_X_010-0214b>¶
行執理迷事。終非正修真三摩地也。】¶

「汝應將此妄想根元(至)知有涅槃不戀三界。」¶

【令以此義自覺覺他。永斷妄元。齊歸正果也。上明¶
助道分竟。正宗大分。文終於此。下乃流通分也。】¶

「阿難若復有人徧滿十方(至)算數譬喻所不能及。」¶

【校量顯勝。流通是法也。蓋以法示人。能消劇報。變¶
苦為樂。如此其勝者。使人因之明心見性。脫粘復¶
湛解六亡一。破陰褫魔。不歷僧祇獲寶王果故也。¶
彼既如是。則此消劇報。猶淺近言耳。誠將與彼同¶
證也。】¶

「阿難若有眾生能誦此經(至)直成菩提無復魔業。」¶

【上勸流通。此勸誦持及依教修行也。】¶

「佛說此經已比丘比丘尼(至)皆大歡喜作禮而去。」¶

【皆在會聽眾也。聖僊童子。即天僊類。大力鬼神。諸¶
護法者。隨所證量。皆得法喜也。】¶
¶
大佛頂如來密因修證了義諸菩薩萬行首楞嚴經¶
纂註卷第十
<pb:KR6j0708_X_010-0214c>
* No.300-E後序¶

原夫佛所得法。甚深難解。以舍利弗大智。猶盡思不¶
能測。註釋若為盡之。而何用纂為。曰。古德不云乎。纔¶
有信入。皆可為人。從是長水溫陵諸家。雖皆當世英¶
才。智超羣品。而不無麤妙相形。顯晦異趣。其間集眾¶
美而會大成。豈云小補。此纂註之所由作也。第諸家¶
所註。各擅一長。使於註不能洞燭羣言。則糾纏而鮮¶
要。於己不能深會佛意。亦紛還而無宗。猶夫未纂也。¶
幻師於楞嚴。則積功二十餘年。易藁凡四五度。其照¶
徹諸家同異。如指諸掌。故自甲午結夏徑山清涼。演¶
說至五十五位。恍然信入。又作五十五頌。註以頌顯。¶
頌以註證。而楞嚴之義彰彰矣。纂註委悉。已見經前¶
引中。而頌文仍綴卷末。以便披閱。觀者按圖而索之。¶
庶乎不得於註猶得於頌。而幻師為人之心。誠深且¶
切也。或有謂予曰。近世講席。方贅疣諸解。而此輒勞¶
勞纂輯而復頌之。能逃添足之誚乎。予曰。此為佛語¶
玄微。忌在說破。欲學者自求而得之斯可耳。既已形¶
之言矣。與註釋何異哉。且言說僅濟一時。而復非人
<pb:KR6j0708_X_010-0215a>¶
不繼。即令代不乏人。而傳久失真。必須得文可證。故¶
知註不迷人。人迷於註。脫肯自求而得。豈於註釋有¶
妨。而防彼執註為經者。至捨註而取言。亦一義也。聞¶
者意解。遂併識之。¶

萬歷歲在乙未仲春望日來吳沙門釋如奇書於徑¶
山喝石山房
* No.300-F首楞嚴經頌¶

** 頌海眾雲集求示深奧為楞嚴發起一章¶

#+BEGIN_VERSE
「　諸來清眾集祇林
　欽想慈嚴布法雲
　敷座宴安示¶深奧
　遞相欣慶未曾聞」
#+END_VERSE
¶

** 頌匿王請佛阿難行乞誤墮婬室為發起教緣一章¶

#+BEGIN_VERSE
「　匿王延佛入宮闈
　齋畢無言竟爾歸
　知彼術加難¶解脫
　故光說呪破重圍」
#+END_VERSE
¶

#+BEGIN_VERSE
「　不遑僧次獨歸遲
　欽仰無遮行等慈
　乞食婬坊遭¶幻術
　加持呪力實難思」
#+END_VERSE
¶

#+BEGIN_VERSE
「　未全道力枉多聞
　得息婬機仗密音
　提獎歸來同¶見佛
　慚惶悲泣恨何深」
#+END_VERSE
¶

** 頌請示最初方便一章
<pb:KR6j0708_X_010-0215b>¶

#+BEGIN_VERSE
「　創問菩提本起因
　瞿曇詰處意何親
　可憐不識衣¶中寶
　流浪窮途作乞人」
#+END_VERSE
¶

** 頌有三摩提名大佛頂首楞嚴王至七處徵心一章¶

#+BEGIN_VERSE
「　廓然清淨本無方
　真照無私體自光
　滯有著空情¶未瞥
　何能得見法中王」
#+END_VERSE
¶

** 頌不知真際請示奢摩他路一章¶

#+BEGIN_VERSE
「　不知真際溺多聞
　婬術交加惡見縈
　請示奢摩他¶路法
　欲知真際息迷情」
#+END_VERSE
¶

** 頌指所迷眾示二種根本一章¶

#+BEGIN_VERSE
「　凡夫逐妄枉沈淪
　迷性修行非正因
　指示菩提生¶死本
　令人識妄自知真」
#+END_VERSE
¶

** 頌舉拳詰心復認能推一章¶

#+BEGIN_VERSE
「　舉拳驗見詰其心
　復認能推是本真
　一昧奢摩他¶路矣
　無邊生死自相親」
#+END_VERSE
¶

** 頌破能推之心一章¶

#+BEGIN_VERSE
「　動屬前塵靜法塵
　一離二境即無情
　能推覺觀從¶茲滅
　修證無生孰與行」
#+END_VERSE
¶

** 頌不知寂常心性請示妙心道眼一章¶

#+BEGIN_VERSE
「　二障相纏昧寂常
　性天慧日兩無光
　法幢大建高¶揮抹
　心眼清明萬法忘」
#+END_VERSE
¶

#+BEGIN_VERSE
「　當機猶佇佛慈音
　故問陳如悟道因
　若識主空元¶不動
　寂常真性在當人」
#+END_VERSE
¶

#+BEGIN_VERSE
「　屈指飛光意甚殷
　那堪認物逐前塵
　若知見性元¶無動
　身境消亡契本真」
#+END_VERSE

<pb:KR6j0708_X_010-0215c>¶

** 頌云何發揮證知此心不生滅地觀河之見一章¶

#+BEGIN_VERSE
「　罔知覺性無生滅
　即以觀河見指迷
　悟得本來無¶變異
　不勞動步證菩提」
#+END_VERSE
¶

** 頌若此見聞必不生滅認妄為真一章¶

#+BEGIN_VERSE
「　見聞知覺本非真
　遺失圓明認影塵
　棄海認漚情¶已妄
　執漚為海轉迷津」
#+END_VERSE
¶

** 頌承佛妙音悟妙明心元所圓滿等一章¶

#+BEGIN_VERSE
「　承佛圓音悟性真
　其如所獲但緣塵
　能知指客咸¶無實
　心法雙亡見本人」
#+END_VERSE
¶

** 頌若我心性各有所還八還辯見一章¶

#+BEGIN_VERSE
「　明暗諸緣悉有還
　圓明見性自無遷
　因迷本淨無¶還者
　常被漂淪深可憐」
#+END_VERSE
¶

** 頌我雖識此見性無還云何得知是我真性一章¶

#+BEGIN_VERSE
「　萬形雖異性無殊
　周徧河沙體湛如
　驀忽相逢無¶孔鼻
　即知自足不求餘」
#+END_VERSE
¶

** 頌若此見性必我非餘縮夾絕一章¶

#+BEGIN_VERSE
「　迷卻真心逐外塵
　方圓大小橫交陳
　一能轉物全¶空體
　應用無方妙入神」
#+END_VERSE
¶

** 頌若此見精必我妙性乃至無是非是一章¶

#+BEGIN_VERSE
「　見性未圓能所立
　內心外境豈融通
　是非物我情¶忘也
　一覺圓融萬法同」
#+END_VERSE
¶

** 頌見見之時見非是見破妄見顯真見一章¶

#+BEGIN_VERSE
「　真見猶然絕照功
　能緣之見合消融
　妄真俱盡離¶還遣
　水色山光觸處逢」
#+END_VERSE

<pb:KR6j0708_X_010-0216a>¶

** 頌因迷見見非見許示奢摩他觀照一章¶

#+BEGIN_VERSE
「　妄見虗無容可識
　真離見相罔知歸
　只因慶喜增¶迷悶
　許示三摩觀照微」
#+END_VERSE
¶

** 頌覺所覺眚覺非眚中示奢摩他觀照釋見見非見疑一章¶

#+BEGIN_VERSE
「　寂而常照萬緣空
　照覺無私混寂中
　所覺既空真¶照寂
　從前迷悶自銷融」
#+END_VERSE
¶

** 頌因緣自然和合與不和合前後諸章¶

#+BEGIN_VERSE
「　和合因緣及自然
　空華猶是翳於先
　執除緣謝心¶明露
　翳去華亡空體圓」
#+END_VERSE
¶

** 頌汝猶未明等會通藏性至說偈讚佛一章¶

#+BEGIN_VERSE
「　浮塵幻相本來真
　不覺俄興萬象陳
　人法兩亡無¶滯礙
　山河全露法王身」
#+END_VERSE
¶

** 頌清淨本然云何忽生及地性障礙空性虗通問一章¶

#+BEGIN_VERSE
「　萬法由來絕異同
　擬思量際昧真宗
　認明遙落無¶明裏
　立所深沈有漏中
　背覺合塵諸相礙
　滅塵合¶覺眾緣通
　滿慈迷卻圓融理
　翻累瞿曇話更重」
#+END_VERSE
¶

** 頌示妄無因一章¶

#+BEGIN_VERSE
「　未明諸妄本無因
　曲引狂人認影真
　狂歇推因無¶可得
　即知諸妄亦無因」
#+END_VERSE
¶

** 頌汝但不隨分別三種相續三緣斷故三因不生一章¶

#+BEGIN_VERSE
「　分別忽忘狂性歇
　因緣從此永無生
　覺心本淨周
<pb:KR6j0708_X_010-0216b>¶沙界
　何藉劬勞修證成」
#+END_VERSE
¶

** 頌賜屋求門請示本發心路及攝伏攀緣法門一章¶

#+BEGIN_VERSE
「　悟心廣大絕邊涯
　漂泊之人已得家
　若示其門深¶入奧
　圓常佛智粲心華」
#+END_VERSE
¶

** 頌初審因地發心答無餘涅槃本發心路問一章¶

#+BEGIN_VERSE
「　修行之要貴因真
　心地真時道易親
　以湛旋流得¶元覺
　涅槃證入亦非新」
#+END_VERSE
¶

** 頌次審煩惱根本答攝伏攀緣入佛知見問一章¶

#+BEGIN_VERSE
「　煩惱之元在六情
　脫黏復湛眼清明
　欲成無上徧¶知覺
　超越三祇不涉程」
#+END_VERSE
¶

** 頌請示結解之元及六解一亡等一章¶

#+BEGIN_VERSE
「　縛脫元來無二門
　粘兮交結解兮分
　六根解脫真¶猶泯
　莫自循聲迷本聞」
#+END_VERSE
¶

** 頌請示圓通本根一章¶

#+BEGIN_VERSE
「　本根未達問何殷
　異路交陳念豈純
　若昧此方真¶教體
　安知遲速不同倫」
#+END_VERSE
¶

** 頌敕諸聖各陳圓通一章¶

#+BEGIN_VERSE
「　敕令諸聖各陳因
　七大諸緣混入神
　究竟歸元無¶二致
　須知方便不同津」
#+END_VERSE
¶

** 頌敕選圓通本根一章¶

#+BEGIN_VERSE
「　諸聖圓通已雜陳
　敕令大智選當根
　不知此土何¶方便
　堪教眾生息苦輪」
#+END_VERSE
¶

** 頌奉敕揀選圓通本根一章¶

#+BEGIN_VERSE
「　覺海圓澄性本然
　瞥生一念起諸緣
　依根復湛空
<pb:KR6j0708_X_010-0216c>¶漚滅
　真照靈明洞大千」
#+END_VERSE
¶

#+BEGIN_VERSE
「　歸元妙性本無殊
　方便之門煞有餘
　欲使初心容¶易入
　須依聞性莫憑虗」
#+END_VERSE
¶

#+BEGIN_VERSE
「　諸聖圓通固所珍
　此方教體在音聞
　能旋倒妄聞¶聞性
　證入三摩豈滯文」
#+END_VERSE
¶

** 頌請示攝心遠魔四種清淨明誨一章¶

#+BEGIN_VERSE
「　入定先須攝四心
　免教魔事得相侵
　惑亡業謝根¶塵淨
　頓入無生覺海深」
#+END_VERSE
¶

** 頌示持呪消習一章¶

#+BEGIN_VERSE
「　現業易違憑自力
　宿殃難脫藉神功
　修行方便無¶他術
　盡在瞿曇顯密中」
#+END_VERSE
¶

** 總頌三漸次及五十七位一章¶

#+BEGIN_VERSE
「　妙性圓明絕悟迷
　本無煩惱與菩提
　三重漸次梅¶休渴
　五位階梯葉止啼
　有作固宜為妄縛
　無修安¶得是真離
　夢中行盡江南路
　覺後方知步不移」
#+END_VERSE
¶

** 別頌違現業得無生法忍一章¶

#+BEGIN_VERSE
「　返流全一想心空
　一念圓明與佛同
　以故如來密¶圓妙
　明然顯現淨心中」
#+END_VERSE
¶

#+BEGIN_VERSE
「　如來慧月性天明
　行者禪河定水清
　無去無來光¶暎現
　常相涉入了無情」
#+END_VERSE
¶

** 別頌獲無生忍成乾慧地一章¶

#+BEGIN_VERSE
「　欲愛乾枯慧性明
　十方國土皎然清
　根塵脫落無¶生獲
　覺路從茲漸次行」
#+END_VERSE
¶

** 別頌五位并等覺一章
<pb:KR6j0708_X_010-0217a>¶

#+BEGIN_VERSE
「　五位修行功漸深
　法流水接始圓因
　從茲順逆相¶交也
　妙覺菩提已極鄰」
#+END_VERSE
¶

** 則頌得初乾慧窮盡妙覺成無上道一章¶

#+BEGIN_VERSE
「　自獲無生發聖位
　迥超極造未圓明
　因茲證得初¶乾慧
　無上菩提始極成」
#+END_VERSE
¶

#+BEGIN_VERSE
「　發心畢竟二無殊
　鏡體無殊光有殊
　五十五番磨¶瑩後
　須知鏡體本如如」
#+END_VERSE
¶

** 頌單複十二皆以金剛止觀證入一章¶

#+BEGIN_VERSE
「　如是重重單複陳
　本何心行以趨登
　始從乾慧終¶圓妙
　皆用金剛止觀升」
#+END_VERSE
¶

** 頌無生法忍即金剛止觀意¶

#+BEGIN_VERSE
「　始獲無生因地心
　金剛觀察即真因
　寂而常照諸¶緣息
　止觀圓明本一真」
#+END_VERSE
¶

** 頌請示經名一章¶

#+BEGIN_VERSE
「　見道修行證果圓
　綺筵未散樂頻諠
　文殊為廣流¶通意
　啟請經名萬古傳」
#+END_VERSE
¶

** 頌精研七趣戒備失錯一章¶

#+BEGIN_VERSE
「　妙覺圓明絕聖凡
　只因迷妄起天仙
　夢中歷歷形¶諸趣
　覺後空空無大千」
#+END_VERSE
¶

** 頌詳辨魔境深防邪誤至圓滿菩提歸無所得一章¶

#+BEGIN_VERSE
「　法筵將罷眾無詢
　攬几迴容復倚凭
　真止觀中微¶細事
　自非詳辨若為憑」
#+END_VERSE
¶

#+BEGIN_VERSE
「　止觀之中境
　異陳預須辨識在於心
　臨時了了無¶迷惑
　真照圓明空五陰」
#+END_VERSE

<pb:KR6j0708_X_010-0217b>¶

#+BEGIN_VERSE
「　識陰盡時根互用
　從茲頓入覺圓明
　一超直至如¶來地
　圓滿菩提何所成」
#+END_VERSE
¶

** 頌校量顯勝讚法流通一章¶

#+BEGIN_VERSE
「　七寶盈空供佛陀
　示人一念福何多
　能令證性超¶塵累
　財施無常法不磨」
#+END_VERSE

* No.300-G五陰辨魔說¶

夫圓明心體。凝然湛寂。猶若太空。廓爾清明。方之圓¶
鏡。良由俄焉晦昧。動念瞥興。空華競發。痕垢爭生。五¶
陰妄想以翳圓明。五重魔境而攻法性。於是然智燈¶
以祛昏惑。仗慧劍而斬魔軍。雖離念精明。尚為色陰。¶
所覆。如明目者。見為幽暗所扃。十種境。或善或惡。定¶
中現起。不取著。是魔是佛。一掃齊平。色陰盡時。見佛¶
心體。如明鏡裏。洞見面形。體雖具。猶為受蔽。而未能¶
運用。如寐者。為鬼所魘。而不能動身。悲等十心。於焉¶
競起。不作聖解。魔境消沈。故受陰盡。得意生身。隨心¶
自在。鳥出籠。於十方界。任意縱橫。六十聖位之因雖¶
具。擾動麤浮之想尚縈。十種愛心。想中橫起。天魔鬼¶
魔。大奮威神。徒恃神力。但為其客。成就破亂。由汝主
<pb:KR6j0708_X_010-0217c>¶
人。是以想陰盡。魔不得便。照諸境。如鏡鑑明。麤想既¶
息。清擾始形。故行陰生。如靜水波瀾微起。猶陽燄野¶
馬奔騰。四邪見行中雲踊。十外道定裏風生。行陰盡¶
時。沈細綱紐隳裂。雞後鳴際。性天精色不昏。慧照朗¶
然。心魔殄滅。生滅行盡。幽祕相生。於是認識神而妄¶
起異計。著諸見而橫發迷情。或居魔道。或滯小乘。所¶
愛先習寢息。見魔於是銷鎔。由是得識陰盡諸根互¶
用。從乾慧超至後心。五陰既盡。五想不生。想既不生。¶
諸魔自滅。如是則昏動俱息。心體圓明。魔𡨥齊降。法¶
城永固矣。